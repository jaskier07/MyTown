<!DOCTYPE html>
<!--
To change this license header, choose License Headers in Project Properties.
To change this template file, choose Tools | Templates
and open the template in the editor.
-->
<html>
        <head>
                <title>O mieście</title>
                <meta charset="UTF-8">
                <meta name="viewport" content="width=device-width, initial-scale=1.0">
                <link rel="stylesheet" type="text/css" href="style.css">
                <script src="https://code.jquery.com/jquery-1.10.2.js"></script>
                <script type="text/javascript" src="scripts/HandleLayout.js"></script>
                <script type="text/javascript" src="scripts/HandleMaps.js"></script>
        </head>
        <body>
                <header>                 
                        <script type="text/javascript">createTopBar();</script>                
                </header>
                <article>
                        <h1>O mieście Pieniężno</h1>
                        <div id="img_max_width_container">
                                <img id="img_max_width"  src="img/1.jpg" alt="obrazek powitalny" onclick="javascript:changeImage()">
                        </div>
                        <div id="article_content">
                                <div class="article_lead centered_element_20">Historia Pieniężna jest co najmniej tak pokręcona jak filmy Davida Finchera. Pieniężno należy do prastarych osad, swymi początkami sięga czasów pogańskich Prusów.</div>
                                <div class="centered_element_15">Jak podają źródła historyczne, dawni Prusowie w okolicach dzisiejszego Pieniężna założyli nad rzeką Wałszą, w odległości kilku kilometrów, trzy obronne grody. Jeden znajdował się w Plutach, 
                                        drugi w Wojnitach, trzeci zaś w Pieniężnie. Położenie tego ostatniego było znakomite do obrony. Gród stanął na urwistym brzegu, gdzie rzeka bierze zakręt. Tylko od północnego wschodu dostęp był łagodniejszy. 
                                        Od tej też strony założyła się osada, która prawdopodobnie przybrała nazwę Malcekuke, co oznaczać miało: Malte, Malko - drzewo, zarośla, las; Kuke, Kauks - diabeł, czart, czyli "Czarci Las". Ostatnim księciem 
                                        staropruskim był prawdopodobnie Wewa. On to stoczył w połowie XIII wieku krwawy bój z Krzyżakami ponosząc klęskę.</div>
                                <div class="article_lead centered_element_20">Kapituła chcąc postanowiła staropruską osadę Malcekuke, teraz już Melzak, przekształcić w miasto. Nazwa Melzak występuje w dokumentach sądowych z 7 kwietnia 1282 roku.</div>
                                <div class="centered_element_15">Pundico de Melzak to prawdopodobnie jakiś Prus pochodzący z pola Malcekuke. Pierwszy zapis historyczny nazwą Melzak figuruje pod datą 5 maja 1304 roku, gdzie wymieniony jest 
                                        proboszcz Melzaku Ekhard. W dokumentach z XIV - XVI wieku nazwa miasta występuje o różnej pisowni: Melsag, Melsacg, Melsac i wreszcie Mehlsack. W dokumencie po raz pierwszy miasto Melzak nazwano
                                        Civitas w 1312 roku. Nie jest dokładnie znana data nadania miastu praw miejskich. W 1312 roku Kapituła warmińska powierzyła założenie miasta (na prawie chełmińskim) i sołectwa Teodorykowi z Lichtenfelde 
                                        (Lichtenfelde - Lelkowo, skorowidz nazewnictwa miejscowości - Wrocław 1948). Nie mógł on podołać temu zadaniu i odstąpił za zgodą kapituły sołectwa i lokalizację miasta emigrantom z Holandii. Najpierw 
                                        tkaczowi Henrykowi, a następnie Fryderykowi z Pasłęka. Temu ostatniemu kapituła powierzyła nabyte prawa: 6 włók (dawna, średniowieczna miara powierzchni, nazwa ta była w szerokim użyciu na Mazowszu 
                                        i na wschodnich terenach Rzeczypospolitej; 1 włóka 16,8 hektara) wolnych należy się proboszczowi, 21 włók miast, 10 włók sołtysowi jako posiadłość dziedziczna. Z pozostałych 84 włók mieszkańcy zobowiązani 
                                        byli po upływie dziewięcioletniej wolnizny, płacić czynsz w wysokości pół grzywny z każdej włóki. Czynsz miał być płacony od dnia św. Marcina. Mieszkańcom przysługiwało prawo łowienia ryb w Wałszy, ale tylko 
                                        drobnym sprzedawcom i na własne potrzeby.</div>
                                <div class="article_lead centered_element_20">Rozwój miasta spowodował, że Pieniężno stało się ośrodkiem administracyjnym dużej części Warmii.</div>
                                <div class="centered_element_15">W zamku urzędował najwyższy urzędnik kapituły - wójt - jako przedstawiciel władzy świeckiej. Zarządcą zamku był burgrabia, który był równocześnie sędzią okolicznych ziem, sprawował
                                        dowództwo nad zbrojnym oddziałem rekrutującym się z mieszkańcami grodu.W wielkiej wojnie 1409-1411, mieszkańcy Warmii musieli stanąć po stronie krzyżaków. Wśród zdobytych przez Jagiełłę pod Grunwaldem
                                        chorągwi znajdowały się również trzy chorągwie warmińskie: biskupia, kapituły i braniewska. Wzmiankę tę znajdujemy w kronice Długosza, który podaje, że chorągiew kapituły prowadził wójt z Olsztyna, a służyli 
                                        w niej bracia zakonni, mieszkańcy i ziemianie. Informacja niezbyt ścisła, wiadomo bowiem, że wójt kapituły (czasem Krzyżak) rezydował na zamku w Pieniężnie. Po bitwie pod Grunwaldem, biskup warmiński Henryk 
                                        IV Vegelsang poddał się królowi polskiemu a następnie pod Malborkiem wraz z Herykiem, biskupem sambijskim, złożyli hołd królowi polskiemu. Po wycofaniu wojsk konnych i litewskich z Warmii, nowy mistrz krzyżacki
                                        Henryk Plauen, oskarżył biskupa Warmii o zdradę i zajął Warmię. Gdy w 1414 roku doszło do nowej wojny (wojna głodowa), miasto zostało całkowicie ograbione i spalone przez Tatarów. Zniszczony został również zamek
                                        i kościół.</div>
                                <div class="article_lead centered_element_20">1 września 1939r., wybuchła II wojna światowa, która aż do 10 lutego 1945r. omijała Pieniężno. Miasto znalazło się pod ostrzałem artylerii i samolotów dopiero 5 lutego.</div>
                                <div class="centered_element_15"> Wcześniej kobiety i dzieci zostały ewakuowane koleją, wielu jednak z ówczesnych mieszkańców nie zamierzało opuścić miasta. Jednak 10 lutego niemieckie wojsko wezwało ludność cywilną do
                                        bezwarunkowego opuszczenia miasta. Zostali jedynie nieliczni, najczęściej ze względu na podeszły wiek, lub chorobę. 
                                        17 lutego 1945 roku do miasta wkracza 3. Front Białoruski. Miasto i przyległy rejon stanowiły pustynię. W bilansie strat i szkód sporządzonych w ówczesnym powiecie Braniewo napisane zostało: „ ile trzeba włożyć pracy 
                                        i wysiłku, aby doprowadzić do odbudowy przynajmniej najbardziej potrzebnych przedsiębiorstw. Najważniejsza bolączka jest unieruchomienie najważniejszej linii kolejowej przebiegającej wzdłuż całego powiatu od Braniewa 
                                        przez Pieniężno – Ornetę do Olsztyna. Miasta leżą w gruzach. Pieniężno zniszczone w 90 %, a istniejący tu przemysł nie został zinwentaryzowany z powodu całkowitego jego zniszczenia”.
                                        W mieście i okolicznych wsiach wyludnienie sięga 90 %. Wg danych spisu z 15.06.1945 roku miasto Melzak liczy 449 mieszkańców. W październiku 1945 roku zaczyna napływać ludność repatriacyjna, w tym bowiem 
                                        miesiącu przybywa do powiatu pierwszy liczący 498 osób transport ludności z okolic Wilna. Powoli napływają osadnicy wojskowi, oraz przybysze z centrum kraju. 15 lipca 1945 roku miasto otrzymuje nazwę Mąkowory,
                                        co stanowiło bezpośredni przekład z języka niemieckiego nazwy Mehlsack. 
                                </div>
                        </div>
                <footer><img src="img/panorama.jpg" alt="panorama" id="footer_img"></footer>
                </article>
        </body>
</html>
